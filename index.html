<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Shebnem Kabadayi</title>
    <link rel="stylesheet" href="css/styles.css">
    <link rel="icon" href="images/favicons/sebnem_kizilSac.ico">
    <!-- Dosis ve Dancing Script fontlarını beraber embed -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Dancing+Script&family=Dosis:wght@300&display=swap"
        rel="stylesheet">
</head>

<body>

    <div class="top-container">
        <img class="zen-garden" src="images/zen_sand_garden.jpg" alt="zen-sand-garden-img">
        <h1>Ben Şebnem</h1>
        <h2><span class="undline">sade</span>bir hayatın öğrencisi</h2>
        <!-- <p><span class="undline">sade</span> bir hayatın öğrencisi</p> -->

    </div>

    <div class="middle-container">
        <div class="cv">
            <h3 class="align-right">Ben de Kim oluyorum?</h3>
            <img class="wave" src="images/hokusai_kaganawa_wave.jpg" alt="kaganawa-wave-img">
            <P class="who-am-i"> Ben de bir çok insan gibi iyi bir işim, yüksek bir maaşım, özel sağlık sigortam, özel
                emeklilik planım olunca, yılda bir kaç kez istediğim gibi tatil yapıp hobilerim için yeterince para
                ayırabildiğimde mutlu olacağımı düşünüyordum. <br>
                Ama öyle olmadı. Tüm bunları başarmıştım, sağlıklıydım ama hala bir şeyler yanlıştı, eksikti. Bunu
                hissediyordum.
                Kendimi dinlemeye başladıkça aslında arzu ettiğim hayatın yaşadığım hayat ile uzaktan yakından ilgisi
                olmadığını sonunda itiraf edebildim kendime. Bu gerçek tüm cazibesi ile önümde dururken işimi bırakıp
                İstanbul’u terk edip İzmir’e taşınmaktan ve yeni bir hayat kurmaktan başka seçeneğim kalmamıştı.
            </p>
            <p class="classic-cv">
                Klasik bir tanıtım da yapayım :) <br>
                1972 Aralık doğumluyum. Babam ilkokul ikinci sınıftayken İngilizce öğretmeye başladı ve ortaokula
                başladığımda okulda öğrenebileceğim bir şey kalmamıştı İngilizce konusunda. Üniversitede İstatistik
                okudum ama mezun olduğumda bir süre iş bulamayınca, lisede hayal ettiğim sinema yönetmenliği üzerine
                eğitim alabilmek ve yutdışında yaşayabilmek umudu ile Almanya’ya gittim. Hiç Almanca bilmiyordum,
                tanımadığım bir ahbabımızın butiğinde çalışıp Almanca öğrenmeye ve üniversitenin giriş sınavlarına
                hazırlanmaya başladım fakat ancak dört ay dayanabildim. Sorunlu bir insandı kendisi ve maddi ve manevi
                olarak daha fazla kalamayacaktım tek başıma. İzmir’e döndüm ve iki yıl boyunca Almanca, İtalyanca,
                bilgisayar, tur operatörlüğü kurslarına devam ettim. 1997 yazında Fethiye-Hisarönü’nde bir seyahat
                acentesinde muhasebe ve tur sorumlusu olarak çalıştım. Aynı yılın kışını ise acentede kullandığımız
                paket programın testçiliğini ve eğitmenliğini yaparak geçirdim. Bir sonraki yıl ise bu kez tur ve
                rezervasyon sorumlusu olarak Bodrum’da çalıştım. 1999’da turizm sektöründe devam etmek istemediğime
                karar verip İstanbul’da yazılımcı olarak çalışmaya başladım. Aynı şirkette 16 yıl boyunca çalıştıktan
                sonra da yeter dedim ve şirket dünyasına hoşçakal diyerek sade bir hayatın öğrencisi olmaya karar
                verdim. <br>
                <br>
                Ömür boyu öğrencisi olmak üzere çıktığım bu yolculuk şimdiden çok keyifli!
            </P>
        </div>
        <hr>
        <div class="simple-life">
            <h3>Sade Hayat'ım Nasıl Başladı</h3>
            <img class="sakura" src="images/sakura_branch_transparent.png" alt="sakura-branch-img" width="200px"
                height="150px">
            <p class="tips">Bir çok neden bir araya geldi aslına bakarsanız. <br>
                <br>
                Doğuştan var olan ama 10 yaşımdayken ortaya çıkmış bir göz hastalığım var; bu hastalık sonucu sol gözüm
                görmüyor. Sağ gözüm miyop olması dışında sağlıklı bu nedenle de sol gözümün görmemesi hayatımda hiç bir
                zorluk yaratmadı. Üç boyutlu film seyredememem dışında ☺ Yani, unuttum ben tek gözümle yaşadığımı.
                Olağan bir doktor kontrolünde bu konudan bahsedince, doktorun erken emekli olabilirsiniz, malulsünüz (
                yani sakat (!) ) demesiyle ufak bir silkelenme yaşadım. 16-17 yıldır sabahtan akşama kadar işte
                bilgisayar başında, okumayı söktüğümden beri devamlı kitap okuyarak, üniversite yıllarımdan beri her
                fırsatta film seyrederek, kısaca neredeyse uyanık olduğum her an gözümü yormaktan başka bir şey
                yapmadığımı farkettim. Yedeği yoktu sağ gözümün. Bu aydınlanmanın üzerinden bir kaç ay geçmişti ki
                banyoda düşüp kafamı artık nereye çarptıysam bir santim farkla sağ gözüm yerine kaşımı patlattım. İki
                dikiş ile ucuz kurtuldum ama bu kaza her şeyin nasıl bir anda değişebileceğini tekrar hatırlattı bana.
                Hep her şeyden önce sağlık der ama iki gün sonra unuturuz ya, ben unutmamaya karar verdim. Daha önemlisi
                sağlığım için gözümü daha az yormaya karar verdim. Kitap okumak ve film seyretmek, bilgisayar başında
                çalışmaktan daha önemliydi benim için. Yani, değiştirmem gereken şey işimdi. <br>
                <br>
                2010 yılında babam öldü. Uzun yıllardır sağlığına dikkat etmiyordu, hiç kontrol ettirmemişti sağlık
                durumunu ve belki beklenen bir şeydi. Ama ben beklemiyordum. İlk kalp krizini geçirdiğinde ben Paris’e
                doğru yola çıkıyordum. Annem krizi atlattığını düşündüğünden bana söylememiş. Paris’te kısa bir
                gezintiden sonra keyifle akşam yemeğimi yerken bir arkadaşın geçmiş olsun mesajı ile öğrendim babamın
                kalp krizi geçirdiğini. Ancak ertesi gün dönebildim İzmir’e. Hastanede yoğun bakımdan çıkarılmış anjiyo
                için ciğerlerindeki sorunun giderilmesi beklenirken kontrol EKG’si sırasında tekrar kalp krizi geçirdi
                ve yeniden yoğun bakıma alındı. Bir hafta sonra, işyerimde alabileceğim en yüksek terfiyi aldığım günün
                gecesinde de öldü. Hayatımdaki en büyük kaybı yaşadım. Yaşıyorum… <br>
                Neden bu kadar detaylı yazıyorum derseniz, en mutlu anlarım ile en üzüntülü anlarımın ne kadar iç içe
                geçebileceğini öğretti bana bu olaylar. Hayat çok acayip bir şey; bir dakika sonrası hakkında en ufak
                bir fikrimiz yok gerçekte. Önemli hiç bir şeyi ertelememeye karar verdim sonunda. Kendim için önemli
                olanı elbette, başkalarının önemli dediklerini değil! <br>
                <br>
                Kendim için önemli olanın ne olduğuna karar vermem ise uzun zaman aldı. Babamın ölümünden bir yıl sonra
                terapiye başladım. İnanılmaz zor ama bir o kadar da keyifli bir yolculuk terapi. Bu sayede kendi içime
                derinlere bakabildim, ortaya çıkanlarla baş edebildim. İçimdeki Şebnem’in dışarı çıkmasını seyrettim.
                Doğru bildiğim bir sürü şeyin benim doğrum olmadığını bu sayede görebildim. Omuzlarımda taşıdığım
                sorumlulukların büyük bir kısmını isteyerek taşımadığımı anladım. Sistem, düzen, ailem, çoğunluk, ismini
                ne koyarsak koyalım uyduğum kurallar benim değil onların kurallarıydı. Kendi kurallarımın azlığı beni
                şaşırttı. Başkalarını yargılamadığımı düşünürdüm ama en başta kendimi yargıladığımı farkettim. Dolayısı
                ile başkalarını da yargılayıp durduğumu. Önce kendimi yargılamaktan vazgeçtim. Kendimi sınırlamaktan,
                kendimi eleştirmekten vazgeçtim. Daha yolum uzun, hala aşılacak sınırlarım var. Üzerinde çalışıyorum
                hala. Bildiğim bir şey var ama artık, kendim olmaktan korkmuyorum. Artık kimseye benzememekten
                korkmuyorum. Artık istediğimi yapmaktan korkmuyorum. Artık hata yapmaktan korkmuyorum. Artık
                korkmuyorum… <br>
                <br>
                Para ile olan ilişkimi irdelemeye başladım bu arada. Neden bu kadar çok alışveriş yapıyor neden bu kadar
                çok dışarda yemek yiyordum? Ne kadar paraya ihtiyacım vardı? İhtiyaçlarım nelerdi? Alışveriş
                alışkanlığımın hayattaki tatminsizliğimi, mutsuzluğumu geçici olarak gidermek için olduğunu anladığım
                anda alışverişi bıraktım. Yani gıda, temizlik, hijyen alışverişi dışında kıyafet, ayakkabı, aksesuar vs.
                satın almıyorum. Tek başıma dışarda yemek yemiyorum. Sadece arkadaşlarla dışarda yemek içmek serbest ☺
                Dergi almaktan vazgeçtim. Alıp tamamını okumuyordum çünkü. Müzik CD’leri, film DVD’leri almaktan
                vazgeçtim. Hepsini internette bulabiliyorum. Kitap almaya devam ediyorum ama azalttım. Varsa e-kitap
                olarak alıyorum. Seyahat en çok para harcadığım başlık. Onu da artık bir haftada görebileceğimiz her
                yeri görelim şeklindeki turlar yerine uzun, acelesiz, mümkünse yerli birilerinin evinde misafirlik
                yaparak gezmek istiyorum. Bunun için daha çok paraya değil daha çok zamana ihtiyaç var. Paranın benim
                için sadece gerekli ihtiyaçlarımı karşılamak için kullandığım bir araç olduğunu gördüm. İhtiyaçlarımı
                listeleyip gerekli tutarları toplayınca da çok net bir sonuç çıktı; çok para kazanmama gerek yoktu.
                Günde sekiz saat artık yapmaktan hoşlanmadığım işimde çalışmaya devam etmek zorunda değildim. <br>
                <br>
                İstanbul’dan ayrılmaya karar vermem en kolayıydı. 43 yıllık ömrümde en uzun sure yaşadığım, evim olarak
                gördüğüm tek yer olmasına rağmen. İstanbul, iki yıl öncesine kadar benim için özlemle geri döndüğüm
                yuvamdı. Gezi olaylarından itibaren artan polis baskısı, genel olarak artan nefret, öfke, saygısızlık
                beni şehirden soğuttu. Önceleri beni heyecanlandıran, bana enerji veren, hep bir yerden bir yere
                koşturan insan kalabalıkları artık üzerime doğru gelmeye başladı. Şehrin daha kalabalık ve sıkışık
                yerleşim yerlerinden biri olan Şişli’den Kadıköy-Moda’ya taşınıp o sakinliğin ruhuma daha iyi geldiğini
                görünce, biraz şaşırdığımı itiraf etmeliyim ama artık kalbim ne derse oraya gitmeye karar vermiş birisi
                olarak kalabalık, hareketli bir yerde yaşamak istemediğimi anladım. Haftasonları Burgazada’da geçirdiğim
                günler bu kararı kesinleştirdi. Uzun zamandır hiç bu kadar dinlendiğimi hatırlamıyordum. İşi bırakmaya
                ve bir sure de çalışmamaya karar verdiğim için İstanbul’da kalmak çok pahalı bir seçim olacaktı. Zaten
                artık benim sevdiğim İstanbul da yoktu. İzmir en kolay seçenekti. Ortaokul ve liseyi orada okumuştum.
                Hem şehri tanıyordum hem de bir kaç arkadaşım hala orada yaşıyordu. İzmir’de yaşam İstanbul’a gore çok
                daha ucuzdu. <br>
                <br>
                Ve böylece yeni hayatıma İzmir’de başladım.
            </p>
        </div>
        <hr>
        <div class="contact-me">
            <h4>Bana ulaşmak isterseniz:</h4>
            <a id="email" href="mailto:sebnem.kabadayi@gmail.com">Eposta ile</a>
        </div>
    </div>

    <div class="bottom-container">
        <img class="icon" src="images/linkedin.png" alt="linkedin-icon">
        <a class="footer-link" href="https://www.linkedin.com/" target="_blank">LinkedIn</a>
        <img class="icon" src="images/twitter.png" alt="twitter-icon">
        <a class="footer-link" href="https://twitter.com/" target="_blank">Twitter</a>
        <a id="website" href="https://www.katsushikahokusai.org/" target="_blank">Website</a>
        <p class="copyright">© 2021 Shebnem Kabadayi.</p>
        <div class="acknowledgement">Twitter Icon made by <a href="https://www.flaticon.com/authors/laisa-islam-ani"
                title="Laisa Islam Ani">Laisa
                Islam
                Ani</a> from <a href="https://www.flaticon.com/" title="Flaticon">www.flaticon.com</a>
        </div>
    </div>

</body>

</html>